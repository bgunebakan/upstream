Şirketlerin IT ihtiyaçlarını karşılamak için modüler ve kullanıcı dostu bir web yazılımı geliştirmekteyim. Bir şirketin ihtiyaçları doğrultusunda web sayfası, mail sunucu, proje yönetim sistemi, stok takibi, personel yönetimi, konferans ve duyuru yönetimi, döküman depolama yazılımı, kullanıcı yetkilendirme ve single sign-on modüllerinden oluşan Upstream yazılımı her şirket için özelleştirilebilir ve istenilen modüller aktif edilebilir bir yapıdadır. Müşteriler ihtiyaçları doğrultusunda tüm yönetim yazılımlarına tek bir yerden ulaşabilirler ve kendi personellerinin yetkilerini düzenleyebilirler. Upstream sayesinde şirket içinde iş takibi, mesai takibi tek bir yerden kontrol edilir ve daha önce geliştirmiş olduğum Portunes (Kartlı geçiş sistemi) ile bağlantı kurularak personellerin mesai bilgileri tablolar halinde yöneticilerin bilgisine sunulur, şirket içinde bulunan kapı giriş yetkileri kontrol edilebilir ve kapı giriş çıkış bilgileri görüntülenebilir. Proje yönetim sistemi sayesinde yöneticilerin personellere iş vermeleri ve iş takibi kolay bir şekilde yapılabilir. Geçmişe dönük tüm işlerin kaydı tutularak, işi kimin yaptığı, ne zaman ve nasıl yaptığı her zaman ulaşılabilirdir. Upstream yazılımı tek personelli bir şirketten, yüzlerce personeli olan bir şirkete kadar geniş yelpazede farklı şirketlere hitap eden bir yazılımdır.
